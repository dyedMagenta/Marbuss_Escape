Storyboard Ucieczki Marbusa

***

Scenariusz Pierwszy:
Rozpoczynamy w zamku na górze mapy, nasi przeciwnicy to uchodźcy z Seledynowego Miasta. Zaczynają oni w zamku na południu, a powinni mieć do dyspozycji jednostki ludzi, kawalerię i wieśniaków. Naszym celem jest pokonanie ich przywódcy. W pewnym momencie kawalerzyści atakują nas z dwóch przeciwległych końców mapy. Sam scenariusz nie powinien być specjalnie trudny, gracz winien zebrać sobie tutaj nieco złota i awansować jakieś jednostki.
Eventy:
* Wejście na heks ze znakiem rozpoczyna dialog.
* Wejście do zamku na moczarach na południu mapy rozpoczyna dialog.
* Niektóre heksy na mapie powinny być podpisane.
* W którejś z pierwszych tur przywódca wroga rozpoczyna dialog, po którym ze wschodu i zachodu mapy pojawiają się kawalerzyści. Ich ilość jest zależna od poziomu trudności.
Cele Misji:
* Pokonaj przywódcę wroga.
Porażka:
* Śmierć Marbusa.
* Śmierć Kochana.
* Koniec limitu tur.


Scenariusz Drugi:
Ta sama mapa, jednak zimą. Znaczna część lasu została wycięta przez orki, tak samo jak jeden z mostów. Dostajemy dwójkę orków na drugim poziomie na starcie, którzy strzegą wschodnich fortyfikacji. Nazywają się bodajże "Adris" i "Filar". Pierwszym zadaniem gracza jest dotarcie Kochanem do wieży obserwacyjnej i rozpoznanie się w sytuacji. Drugim jest udanie się Marbusem do znaku na północy. W scenariuszu możemy też zdobyć dla siebie wilka, który kilka scenariuszy później zostanie nazwany Jęczmieniem. Wilk ten powinien być jednostką lojalną, mieć własne rodzaje awansów (tak jak np. Kochan i Marbus) oraz pojawiać się przy nas na początku każdego scenariusza bez konieczności przywoływania go.
Eventy:
* Wejście jakąś jednostką na heks ze znakiem przed dotarciem Kochanem do wieży obserwacyjnej rozpoczyna dialog.
* Wejście Kochanem do Wieży Obserwacyjnej rozpoczyna dialog i zmienia cele misji.
* Zaatakowanie ghula/Ghul atakuje nas- rozpoczyna dialog.
* Zaatakowanie wilka/Wilk atakuje nas- rozpoczyna dialog i przyłącza do nas wilka, który później stanie się Jęczmieniem.
Cele Misji:
* Pierwszy: Dostań się Kochanem do wieży obserwacyjnej.
* Drugi: Marbus musi uciec do Znaku na północnym-zachodzie.
Porażka:
* Śmierć Marbusa.
* Śmierć Kochana.
* Koniec limitu tur.


Scenariusz Trzeci:
Mapa z naprawdę szeroką rzeką. Zaczynamy na północnym-wschodzie, na zachodzie czekają jaszczury, zaś na południowym-zachodzie nieumarłe duchy. Celem głównym jest pokonanie przywódcy wroga. Nie może przy tym zginąć jednak przywódca jaszczurek, który jest zaprogramowany tak, by nie był zbyt samobójczy. Po walce gracz ma wybór, który scenariusz wybierze: pomoc jaszczurom bądź trollom. Gdy wybierze to pierwsze, w zamku jaszczurów, obok ich przywódcy, pojawi się Emborgi-tarash (należąca już do naszej drużyny). Dialog będzie prowadzony także z nią, po czym scenariusz się skończy, a w następnym będziemy mogli rekrutować już jaszczurów.
Eventy:
* Jaszczury przywódca nie może być zbyt samobójczy.
* Możliwość wyboru kolejnego scenariusza po pokonaniu przywódcy wroga.
* Przy wyborze pomocy jaszczurom pojawienie się Emborgi-tarash.
* Możliwe, że na zachodniej stronie mapy znajduje się znak. Pozostałość po pierwszych wersjach scenariusza, w których nie musieliśmy pokonać przywódcy wroga, a tylko dotrzeć do znaku Marbusem. Wejście na niego (jeśli wciąż tam jest) powinno rozpoczynać dialog.
Cele Misji:
* Pokonaj przywódcę wroga.
Porażka:
* Śmierć Marbusa.
* Śmierć Kochana.
* Śmierć przywódcy jaszczurów.
* Koniec limitu tur.


Scenariusz Czwarty A:
Czyli ratowanie jaszczurów z rąk magów. Mamy tutaj dwóch sprzymierzonych przeciwników, którzy są czarodziejami. Walka będzie naprawdę trudna i kluczem do zwycięstwa powinno być wykorzystanie bagiennego terenu na naszą korzyść (możliwość rekrutacji jaszczurów) oraz uwalnianie jaszczurek z ich klatek na środku mapy. Z tego, co pamiętam, klatki są trzy. Każda mieści w sobie przynajmniej dwie jednostki. Celem misji jest pokonanie obojgu przywódców wroga.
Eventy:
* Wejście na heksy z klatkami powoduje uratowanie z nich jaszczurów, a także dialog.
* Pokonanie przywódców wroga skutkuje dialogiem.
* Prawdopodobnie (!) po pokonaniu magów powinniśmy dostać nieco złota za każdego (bądź jednego) z ich przywódców. Tego jednak nie jestem pewny.
Cele Misji:
* Pokonaj przywódców wroga.
Porażka:
* Śmierć Marbusa.
* Śmierć Kochana.
* Śmierć Emborgi-tarash.
* Koniec limitu tur.


Scenariusz Czwarty B:
Czyli ratowanie trolli. Całość jest zasnuta całunem bądź mgłą wojny. Bądź obiema tymi rzeczami. Naszym celem początkowym jest rozpoznanie się w sytuacji, czyli spotkanie jakiejkolwiek jednostki poza naszymi. Gdy to uczynimy, zobaczymy bitwę między trollami, a dwoma zamkami orków. Od teraz naszym celem będzie pokonanie dwóch przywódców wroga, będziemy też sprzymierzeni z trollami, którymi dowodzi Krull Skała. W scenariuszu występują też klatki z trzema trollami na drugim poziomie. W tym z jednym szamanem znanym z kampanii PPS. Cała ta trójka trolli powinna być względem nas lojalna.
Eventy:
* Spotkanie pierwszej jednostki przeciwnika/trolla powoduje rozpoczęcie dialogów z trollami oraz przywódcami wroga, a następnie zmianę celów misji.
* Zabicie któregokolwiek z przywódców wroga powoduje dialog oraz (tego nie jestem pewny) dodatkowe złoto.
* Uwalnianie trolli z klatek skutkuje dialogami.
* Śmierć Krulla Skały kończy scenariusz.
Cele Misji:
* Pierwszy: Sprawdź, co stało się w Sunek Dalu.
* Drugi: Pokonaj przywódców wroga.
Porażka:
* Śmierć Marbusa.
* Śmierć Kochana.
* Śmierć Krulla Skały. (pojawia się dopiero w aktualizacji celu misji)
* Koniec limitu tur.


Scenariusz Piąty:
Bitwa pod Gelu'Aben. Zaczynamy na południu i widzimy Gewolda broniącego się w swojej twierdzy przed krasnoludami oraz siłami Sojuszu Północy. Sojusz Północy powinien rekrutować zarówno jednostki ludzi, jak i krasnoludów, elfów, gryfów i rzezimieszków. Powinien mieć naprawdę zróżnicowane wojsko. Gewold jest zaprogramowany tak, by nie był zbyt samobójczy. Naszym celem jest przebić się przez oblężenie, a następnie pokonać obu przywódców wroga.
Eventy:
* Śmierć Gewolda kończy scenariusz.
* Śmierć przywódcy Sojuszu Północy i przywódcy krasnoludów wywołują dialogi.
* Nie pamiętam, jak to jest zaprogramowane, ale wydaje mi się, że w którymś momencie gra ustala, że oblężenie jest już zatrzymane i teraz celem jest pokonanie przywódców wroga. Może tak być, nie mówię, że na pewno tak jest. To chyba skutkowało dialogiem i zmianą celów misji. Możliwe też, że wówczas siły przeciwnika dostawały zastrzyk gotówki. Prawdopodobnie działo się to, gdy doszliśmy Marbusem do twierdzy Gewolda.
Cele Misji:
* Pierwszy: Przebij się przez oblężenie.
* Drugi: Pokonaj przywódców wroga.
Porażka:
* Śmierć Marbusa.
* Śmierć Kochana.
* Śmierć Gewolda.
* Śmierć Krulla Skały/Śmierć Emborgi-tarash.
* Koniec limitu tur.


Scenariusz Szósty:
Od tego momentu Emborgi-tarash i Krull Skała mogą zginąć. Trzeba sprawdzać teraz dobrze dialogi, gdyż brak tej dwójki może na nie wpłynąć i sprawić, że będą niezrozumiałe. Sam scenariusz zaczynamy w tunelach krasnoludów, wszędzie jest całun. Naszym celem jest dostanie się Marbusem na wschodni kraniec mapy. Po drodze mijamy rzekę, w której pojawia się Aidala ze swoimi nagami. Od tego momentu są one z nami, możemy także rekrutować nagi. Sam scenariusz można przejść na trzy sposoby: udać się do korytarza na północy i po cichu przedostać się Marbusem do krańca mapy, nie alarmując przy tym krasnoludów, uderzyć w któryś z dwóch (bądź trzech?) baz krasnoludów i przedostać się na kraniec mapy w ogniu bitwy bądź pokonać wszystkich przywódców wroga, zgarnąć premię w złocie za każdego z nich i zakończyć scenariusz bez udawania się na kraniec mapy. Na zachodzie mamy jeszcze tunele z duchem i magicznym amuletem. Wejście do nich skutkuje dialogiem ducha, a brnięcie w głąb- walką z nich. Z ducha wypada amulet, który powinniśmy zabrać wyłącznie Marbusem. Jeśli jest inaczej, dobrze będę to zmienić. Sam amulet daje jakieś premię, których nie pamiętam. Jeśli w naszych szeregach jest Jęczmień (od tego scenariusza powinien już nosić to imię), po zabraniu przez Marbusa amuletu, Jęczmień pojawi się obok niego i także dostanie dodatkowe perki. W scenariuszu są też cztery krasnoludzkie wioski, na których wejście naszymi jednostkami skutkuje dialogiem.
Eventy:
* Dotarcie do rzeki powoduje pojawienie się Aidali i nag. Nie da się tego uniknąć w żaden sposób przechodząc scenariusz.
* Spotkanie krasnoluda powoduje zaalarmowanie krasnoludów i rozpoczęcie bitwy, a także dialog.
* Wejście Marbusem na heks przyległy do wschodniego krańca mapy kończy scenariusz.
* Pokonanie któregoś z przywódców wroga skutkuje dialogiem i premią w złocie.
* Pokonanie obu przywódców wroga skutkuje dialogiem, premią w złocie i końcem scenariusza.
* Wejście do tuneli ducha powoduje dialog.
* Zaatakowanie ducha/Duch atakuje nas powoduje dialog.
* Zabicie ducha powoduje dialog i pojawienie się amuletu.
* Wejście na amulet jakąś jednostką powoduje dialog.
* Wejście na amulet Marbusem powoduje dialog, wzięcie przez niego amuletu i trwałe wzmocnienie.
* Jeśli wzięliśmy amulet Marbusem i mamy w drużynie Jęczmienia, ten pojawi się obok Marbusa, wyskoczy dialog, a następnie Jęczmień dostanie wzmocnienie.
* Na początku scenariusza powinien wyskoczyć dialog z Logiem Wesnoth i informacją, że śmierć Emborgi-tarash bądź Krulla Skały nie zakończy już scenariusza, ale wpłynie na epilog kampanii.
* Scenariusz zaczynamy także z Gewoldem. Jego śmierć (i śmierć Aidali) kończą scenariusz.
* Wejście na cztery jednostki krasnoludów skutkuje dialogiem.
Cele Misji:
* Przedostań się Marbusem na wschodni kraniec mapy.
* Alternatywne: Pokonaj wszystkich przywódców wroga.
Porażka:
* Śmierć Marbusa.
* Śmierć Kochana.
* Śmierć Gewolda.
* Śmierć Aidali. (Pojawia się dopiero po spotkaniu Aidali w jaskiniach)
* Koniec limitu tur.


Scenariusz Siódmy:
Zaczynamy na wschodzie. Na północy czekają krasnoludy w swojej twierdzy. Cała wschodnia część mapy, to jezioro. Naszym zadaniem jest przedarcie się Marbusem na wschodni kraniec mapy (albo na kraniec, albo do znaku, który tam jest, nie pamiętam dokładnie). Niemniej! Na początku scenariusza rozpoczyna się dialog z krasnoludami. Możemy przekonać ich do nieagresji, pomocy nam w przedarciu się na drugą stronę jeziora bądź sprowokować do ataku. W jeziorze ukrytych jest mnóstwo potworów z głębin, ośmiornic, macek, nietoperzy. Przejście przez nie powinno wymagać przywołania kilku dobrych wojowników.
Eventy:
* Rozmowa z krasnoludem. By przekonać ich do nieagresji (czyli stanu, w którym nie zaatakują nas, póki nie zaatakujemy ich pierwsi/nie staniemy na heksie w pobliżu krasnoluda) trzeba wybrać na naszą emisariuszkę Emborgi-tarash.
* Rozmowa z krasnoludem. Wybranie na emisariusza Jęczmienia spowoduje pojawienie się w szeregach krasnoludów Mistrza Run, który podejdzie do wilka. Jeśli Jęczmień pogryzł amulet z poprzedniego scenariusza, wówczas krasnoludy będą naszymi sojusznikami. Jeśli tego nie zrobił, zaatakują nas.
* Rozmowa z krasnoludem. Wybranie na emisariusza Gewolda, Aidali bądź Krulla Skały spowoduje walkę z krasnoludami.
* Rozmowa z krasnoludem. Wybranie na emisariusza Marbusa spowoduje możliwość wykupienia nieagresji (sojuszu?) z krasnoludami za złoto.
* Rozmowa z krasnoludem. Wybranie na emisariusza Kocha spowoduje serię pytań od krasnoludów, na które odpowiedzi pojawiały się w dialogach, które widzieliśmy w poprzednim scenariuszu, wchodząc na heksy z wioskami krasnoludów. Odpowiedzenie na wszystkie w poprawny sposób spowoduje sojusz z krasnoludami. Jedna pomyłka doprowadzi do agresji.
* Zaatakowanie potwora z jeziora/potwór z jeziora atakuje nas- wywołuje dialog.
* Dojście Marbusem do końca mapy na wschodzie (do znaku na wschodzie?) wywołuje koniec scenariusza.
* Zabicie przywódcy krasnoludów wywołuje dialog oraz premię w złocie.
Cele Misji:
* Przedostań się Marbusem na wschodni kraniec mapy./Przedostań się Marbusem do Znaku na wschodnim krańcu mapy.
Porażka:
* Śmierć Marbusa.
* Śmierć Kochana.
* Śmierć Gewolda.
* Śmierć Aidali.
* Koniec limitu tur.


Scenariusz Ósmy:
Zaczynamy scenariusz dwa ruchy/ruch przed dotarciem do twierdzy. Naszym zadaniem początkowym jest dotarcie tam Marbusem. Gdy to uczynimy, nasz lider znika, zaś możliwość rekrutacji otrzymują Kochan i Gewold. W tym momencie mgła wojny opada i widzimy armię Sojuszu Północy i nieumarłych walczących ze sobą. Oni też widzą nas. Od tego momentu musimy wytrwać przez 14 tur.
Eventy:
* Dialog po wejściu Marbusem do twierdzy, oddaniu władzy Gewoldowi oraz Kochanowi oraz pokazaniu się armii ludzi i nieumarłych.
* Dialogi przy rekrutacji/przywołaniach jednostek.
* Dialog w szóstej turze.
* Dialog w dziesiątej turze. W połowie wszystkie jednostki Sojuszu Północy znikają z pola bitwy. Po nim obok Gewolda pojawia się dwójka lojalnych orków na drugim poziomie.
* Dialog w czternastej turze. Marbus pojawia się w twierdzy, Kochan wyrusza na południowy kraniec mapy, gdzie się zatrzymuje. W twierdzy Marbusa pojawia się czwórka jeźdźców wilka na drugim poziomie, którzy ruszają za Kochanem. Dialog, po którym scenariusz się kończy.
Cele Misji:
* Pierwszy: Dostań się Marbusem do fortecy orków.
* Drugi: Wytrzymaj ataki wrogów przez 14 tur.
Porażka:
* Śmierć Marbusa.
* Śmierć Kochana.
* Śmierć Gewolda.
* Śmierć Aidali.


Scenariusz Dziewiąty:
Scenariusz w całości poświęcony Kochanowi. Przypomina jeden ze scenariuszy w kampanii "Berło Ognia", gdzie uciekaliśmy kawalerzystą przed elfickimi forysiami. Tutaj musimy uciec przed nieumarłymi, którzy gonią nas z północy. Po drodze zahaczamy o wsie, zagajniki itp., gdzie spotykamy kilka nieprzyjaznych zarówno dla nas, jak i nieumarłych, jednostek. Naszym celem jest dostanie się Kochanem do lasu na południu mapy, gdzie rozmawiamy z Beatrycze. Po rozmowie z nią otaczają nas elfy na trzecich poziomach, które zabijają Kochana.
Eventy:
* Druga tura- dialog oraz pojawienie się szkieletów oraz duchów. Powinny one pojawiać się co turę, żeby gracz nie miał z nimi żadnych szans w walce, gdyby się na taką zdecydował. 
* Dialogi śmierci towarzyszy Kochana.
* Event wejścia do wsi. Dialog z wieśniakami.
* Event wejścia do zagajnika. Dialog z drzewcem.
* Event wejścia do rzeki. Dialog z trytonami.
* Event zobaczenia linii drzew na południu. Pułapka! Pojawienie się dwóch duchów na drugim poziomie i dialog.
* Event wejścia do lasu. Rozmowa z Beatrycze, jej odejście i przybycie elfich strzelców. Możliwość wyboru opcji dialogowych, po których następuje walka z elfami. Kochan nie może jej przeżyć. Po jego śmierci następuje koniec scenariusza.
Cele Misji:
* Pierwszy: Uciekaj!
* Drugi: Spróbuj przeżyć.
Porażka:
* Śmierć Kochana. (Tylko do czasu rozmowy z Beatrycze. Później znika.)
* Koniec limitu tur.


Scenariusz Dziesiąty:
Bitwa. Duża. Na początku musimy wytrwać przez sześć tur w walce z siłami Sojuszu Północy i Elfickich Jarlów. Po tym czasie przybywa Beatrycze i mówi, że jesteśmy przyjaciółmi i musimy stawić czoła nieumarłym. Marbus i Beatrycze przenoszą się do twierdzy na północy, skąd teraz możemy rekrutować jednostki. Po dialogu z nią z południa wychylają się nieumarli, których musimy pokonać. Nie mają lidera, co kilka tur nadciąga ich nowa chmara. Scenariusz powinien być teraz rodzajem survivalu. W turze dziesiątej z gór przybywają krasnoludy. Nie mogą rekrutować jednostek. Trzeba uważać, by ich król nie zginął. Po pokonaniu wszystkich nieumarłych rozpoczyna się dialog, po którym przybywają elfy, które zabiły Kochana. Znów dialog i koniec scenariusza.
Eventy:
* Tura Szósta- przybycie Beatrycze, przeniesienie Marbusa i jej do zamku na północy, przybycie nieumarłych na południu i początek walki z nimi, zmiana stron w ten sposób, byśmy walczyli wszyscy przeciwko nieumarłym.
* Tura Dziesiąta- przybycie krasnoludów i dialog.
* Zakończenie- przybycie morderców Kochana i dialog z nimi.
Cele Misji:
* Pierwszy: Stawiaj opór przeciwnikom.
* Drugi: Pokonaj wszystkich nieumarłych.
Porażka:
* Śmierć Marbusa.
* Śmierć Gewolda.
* Śmierć Aidali.
* Śmierć Beatrycze. (od tury 6)
* Śmierć Jarla Iricka Wysokiego.
* Śmierć Wielkiego Lorda Diracka. 
* Śmierć Króla Wilhelma Żelaznej Ręki.  (od tury 10)


Scenariusz Jedenasty:
Wszystkie eventy zostały opisane w pliku tego scenariusza.
Cele Misji:
* Zdobądź Róg Gjallarhorn.
Porażka:
* Śmierć Marbusa.
* Śmierć Gewolda.
* Śmierć Aidali.


Scenariusz Dwunasty:
Wszystkie eventy zostały opisane w pliku tego scenariusza.
Cele Misji:
* Odnajdź siły Sojuszu Północy i Elfickich Jarlów, a następnie przyprowadź ich przywódców do początkowego obozu Marbusa.
* Alternatywne: Pokonaj przywódcę wroga.
Porażka:
* Śmierć Marbusa.
* Śmierć Gewolda.
* Śmierć Aidali.
* Śmierć Jarla Oferiu.
* Śmierć Kapitana Rylisa.
* Koniec limitu tur.


Scenariusz Trzynasty:
Wszystkie eventy zostały opisane w pliku tego scenariusza.
Cele Misji:
* Pokonaj Króla Dzikiego Gonu.
Porażka:
* Śmierć Marbusa.
* Śmierć Gewolda.
* Śmierć Aidali.
* Koniec limitu tur.


Scenariusz Czternasty A:
Wszystkie eventy zostały opisane w pliku tego scenariusza.
Cele Misji:
* Pierwszy: Pokonaj Gewolda.
* Drugi: Wytrzymaj najdłużej, jak umiesz.
Porażka:
* Śmierć Marbusa. (Tylko w pierwszych celach misji.)
* Śmierć Aidali. (Tylko w pierwszych celach misji.)


Scenariusz Czternasty B:
Wszystkie eventy zostały opisane w pliku tego scenariusza.
Cele Misji:
* Pokonaj Beatrycze.
Porażka:
* Śmierć Marbusa.
* Śmierć Gewolda.
* Śmierć Aidali.
* Koniec limitu tur.